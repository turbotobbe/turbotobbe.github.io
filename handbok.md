---
layout: article
title: Handbok
description: Sparti är ett _teal_ företag. Det betyder att det inte finns några chefer som godkänner något. Varje medarbetare skall istället ha vår värdegrund i åtanke i allt den gör. Som ny är det svårt att veta vad som gäller och därför finns den här handboken med en del praktisk information.
date: 2023-10-05
---

## Lön
Individuell lönesättning baseras på behov snarare än hur mycket man fakturerar, erfarenhet eller kunskapsnivå.

Många fastnar i fällan att ständigt vilja ha mer. Man är aldrig nöjd. Ett sätt att släppa det är att fundera hur mycket man faktiskt behöver för att leva ett avslappnat liv. Det bör vara en riktlinje för ens lön snarare än vad andra tjänar.

Lönen revideras 1 gång per år och gäller från och med det nya året.

## Sjuk och VAB
Är man sjuk ska man inte känna att man måste jobba. Ta hand om dig och stanna hemma utan att jobba när så behövs.

## Semester
Varje anställd på Sparti bör ta minst 5 veckor semester per år. Behöver man mer än så är det helt ok så länge man sköter sina åtaganden.

## Förmåner
Friskvårdsbidrag, leasingavtal och liknande har man rätt till. Om det inte finns rutiner får man ta reda på vad som gäller och följa de bestämmelserna själv.

Ett alternativ till förmåner och redovisning av dessa är att se till att ens lön täcker den här typen av utgifter.

## Utrustning
Det är viktigt att ha en bra arbetsplats, även när man jobbar hemma. Man bör därför se till att införskaffa nödvändiga möbler och liknande för sitt hemkontor. Även saker man behöver utanför sitt hem, t.ex. bra tangentbord, väskor och adaptrar bär man införskaffa.
Denna typer av kostnader betalar Sparti.

## Tjänstepension och försäkringar
Alla anställda i Sparti är försäkrade genom SEB TryggPlan.
I den ingår Ålderspension, Familjepension, Sjukförsäkring, Tjänstegruppliv, Olycksfallsförsäkring samt Vårdförsäkring.

Varje anställd anger hur mycket pension den personen tycker är rimligt för sig själv.

## Att Anställa
Alla anställda har rätt att anställa nya personer. Dock skall nya kandidater presenteras till alla medarbetare. De medarbetare som vill, har tid och är intresserade bör träffa kandidaten. Det är bra om minst 3 medarbetare träffar varje kandidat.

Det viktigaste i processen är att spendera tid tillsammans för att få en magkänsla för kandidaten. Man bör fråga sig själv om man tror sig kunna lita på kandidaten på samma sätt som sina medarbetare framöver.

Det är av yttersta vikt att de personer som skall anställas verkligen anammar våra värdegrunder. Därför bör rekryteringsprocessen vara omfattande både i tid och antal involverade medarbetare.

Varje anställd har dessutom rätt att lägga in sitt veto mot nyrekryteringar. Det får man göra anonymt och utan förklaring om man så önskar. Detta för att skydda anställda som har någon typ av dålig erfarenhet av personen eller av någon anledning inte känner sig bekväm med den nya personer som kollega, och som inte gärna vill berätta om dessa tidigare erfarenheter.

## Att ta beslut
Varje anställd har samma rätt att ta beslut.
Vi litar på att våra medarbetare kan fatta bra beslut och det finns därför ingen "chef" som skall godkänna.

Små beslut kan man ta själv, men större beslut bör man inte ta själv. Större beslut kan vara nya policies, stora ekonomiska förändringar eller sådant som berör många medarbetare.
I de fallen bör man följa "the advisory process" vilket i princip går ut på att man bjuder in till ett möte där man presenterar sin idé och sedan låter ens medarbetare ställa frågor. Tanken är _inte_ att ens medarbetare skall ifrågasätta idén utan snarare ställa frågor som kan hjälpa idén att bli ännu bättre.
Alla behöver inte vara med på dessa möten, men man brukar säga att de man skall bjuda in de som berörs av beslutet och de som sitter på mycket kunskap om området.

Det är viktigt att misslyckas. Det är så man lär sig, och det är därför ytterst viktigt att vara positiv till idéer.

## Ägarens Veto
Sparti är ett chefslöst företag. Alla har samma rättigheter och skyldigheter. Framförallt skall vi se till att våra medarbetare har det bra, vi ska lita på att de kan fatta bra beslut och vi skall själva sträva efter att minska på vårt överflöd.

Men som en trygghetsåtgärd har ägaren, Thobias Bergqvist, en speciell veto-rätt. Om det uppdagas att någon inte respekterar våra värdegrunder och försöker utnyttja dessa för egen vinning har ägaren rätt att lägga in sitt veto. Denna makt skall bara användas som en absolut sista utväg.
Tanken med den här vetorätten är att varje medarbetare skall känna sig trygg med att inte någon utnyttjar den tilltro som finns i företaget.

På grund av detta är det speciellt viktigt att ägarstrukturen är stabil. Alla aktier skall innehas av ägaren och inte säljas.

## Referenser
* [Teal Företag](https://www.reinventingorganizations.com/)
* [TryggPlan](https://webapp.sebgroup.com/mb/mblib.nsf/alldocsbyunid/13826D26D01E1654C12583CF0039F410/$FILE/TLV50044.pdf)
